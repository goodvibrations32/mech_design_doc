#+TITLE: Fatigue on overhead cranes
#+STARTUP: latexpreview
#+LANGUAGE: gr
#+OPTIONS: toc: t

* Κόπωση
:LOGBOOK:
CLOCK: [2023-01-12 Πεμ 09:47]--[2023-01-12 Πεμ 15:51] =>  6:04
CLOCK: [2023-01-11 Τετ 18:34]--[2023-01-11 Τετ 21:46] =>  3:12
CLOCK: [2023-01-11 Τετ 12:23]--[2023-01-11 Τετ 18:18] =>  5:55
:END:
** Γενικός ορισμός
Η κόπωση ορίζεται ως μορφή αστοχίας που εμφανίζεται σε κατασκευές
υπό την επίδραση είτε δυναμικών είτε κρουστικών φορτίσεων. Συνήθως
εμφανίζεται σε σημαντικά χαμηλότερα επίπεδα από εκείνα της στατικής
καταπόνησης και μετά από μεγάλες χρονικές περιόδους επαναλαμβανόμενων
φορτίσεων. Έχει δειχθεί πως είναι η πιο συχνή αιτία αστοχίας των μετάλλων,
των πολυμερών και των κεραμικών. Επίσης αξίζει να σημειωθεί πως το
αποτέλεσμά της έχει καταστροφική συμπεριφορά και εμφανίζεται χωρίς
προειδοποίηση. Εμφανίζεται με την διάδοση ρωγμών και η επιφάνεια θραύσης έχει διεύθυνση εγκάρσια σε αυτήν της εφαρμοζόμενης εφελκυστικής τάσης.
Τέλος, χαρακτηριστική ιδιότητα της κόπωσης αποτελεί το γεγονός ότι
παρουσιάζει κοινά στοιχεία με την ψαθυρή θραύση, μέχρι και σε όλκιμα
μέταλλα. Έτσι η πλαστική παραμόρφωση που παράγει την αστοχία είναι πολύ
μικρότερη από την αντίστοιχη στατική φόρτιση.
*** Κυκλικές φορτίσεις
Στην κατηγορία αυτή κατατάσσονται όσες φορτίσεις παρουσιάζουν περιοδικότητα
και εναλλαγή της τιμής της τάσης σε ένα εύρος τιμών. Οι τιμές της τάσης μπορεί να είναι θετικές ή/και αρνητικές. Αν εφαρμόζεται αξονικά το
πρόσημο ορίζει την εφελκυστική και την θλιπτική συμπεριφορά, ενώ μπορεί
να είναι καμπτικής ή στρεπτικής μορφής.

#+CAPTION: Κυκλική επαναλαμβανόμενη τάση μετατοπισμένη ως προς το επίπεδο μηδενικής τάσης.
[[file:./cyclic_stress.png]]

#+CAPTION: Τυχαία κυκλική επαναλαμβανόμενη τάση.
[[file:./random_cyclic.png]]

Την κόπωση των διαφόρων υλικών και την συμπεριφορά τους στον αντίστοιχο
τύπο φόρτισης μπορούμε μόνο με εργαστηριακές δοκιμές και προσομοιώσεις
της κατάστασης λειτουργίας να τις προσδιορίσουμε καθώς όπως προαναφέρθηκε
παρουσιάζεται απότομα. Έχουν αναπτυχθεί τον προηγούμενο αιώνα πολλές
διατάξεις που βοηθούν στον καθορισμό σχεδόν όλων των συχνά εμφανιζόμενων
μεικτού τύπου επαναλαμβανόμενων φορτίσεων. Τις τελευταίες δεκαετίες
αναπτύχθηκαν επίσης μη καταστρεπτικές συσκευές ελέγχου που είναι σε θέση
να εντοπίσουν αστοχίες λόγω κόπωσης, όμως ακόμη είναι δύσκολος ο έλεγχος
κατασκευών στην εγκατάσταση και πολλές φορές είναι αναγκαία η μεταφορά, των
προς εξέταση τεμαχίων, σε εξειδικευμένες εγκαταστάσεις για ανάλυση.

Τα μεγαλύτερα βήματα προς την κατανόηση της διαδικασίας καθώς και τους
λόγους εμφάνισης της κόπωσης, έγιναν με την χρήση των αεροσκαφών για τον
γενικό πληθυσμό. Εκεί, λόγω της μεγάλης διάρκειας πτήσεων και των υψηλών
επιπέδων τάσεων με κυκλική συμπεριφορά που δεχόντουσαν τα επιμέρους τμήματα
του αεροσκάφους εμφανίστηκε η ανάγκη να προβλέπονται τυχών αστοχίες
πριν την καταστρεπτική φάση. Η ανάπτυξη της τεχνολογίας των αισθητήριων
οργάνων συνέβαλλε σημαντικά στην παροχή πληροφοριών για την κατάσταση και
την αντίδραση των υλικών υπό συνθήκες λειτουργίας. Έτσι κατέστη δυνατή η
στοχευμένη παρακολούθηση κρίσιμων σημείων, π.χ. σημεία συγκόλλησης,
κοχλιοσυνδέσεις κλπ.
*** Καμπύλη κόπωσης τάσης-κύκλων φόρτισης S-N
Οι πειραματικές διατάξεις που χρησιμοποιούνται για την εξαγωγή συμπερασμάτων
της κόπωσης των υλικών, καταγράφουν την μέγιστη τιμή της τάσης που εφαρμόζεται
και τους κύκλους φόρτισης μέχρι την στιγμή της θραύσης του αντικειμένου. Έτσι
παράγεται το διάγραμμα τάσης-κύκλων φόρτισης που στον άξονα Χ απεικονίζονται οι
κύκλοι φόρτισης σε λογαριθμική κλίμακα και στον άξονα Υ η τιμή της μέγιστης τάσης
που εφαρμόζει η συσκεύη. Παρακάτω φαίνεται ένα τυπικό εν' λόγω διάγραμμα. Όπως
εύκολα μπορεί κανείς να παρατηρήσει οι καμπύλες για το κράμα τιτανίου, μαγνησίου,
χάλυβα και χυτοσιδήρου παρουσιάζουν όριο κόπωσης. Αυτό σημαίνει πως μετά από ένα
όριο κύκλων φόρτισης η μέγιστη τιμή της τάσης που μπορεί να εφαρμοστεί
σταθεροποιείται. Αντίθετα οι καμπύλες που αναφέρονται σε ορείχαλκο και κράματα
αλουμινίου δεν εμφανίζουν τέτοια συμπεριφορά.

#+CAPTION: Διάγραμμα τάσης-κύκλων φόρτισης διαφόρων μετάλλων (S-N).
[[file:./S-N-diagram.png]]
*** Δημιουργία και διάδοση ρωγμής
Η εμφάνιση της αρχικής ρωγμής αλλά και η εξέλιξη του φαινομένου μέχρι
την αστοχία παρουσιάζει κάποιες χαρακτηριστικές περιόδους. Η αρχική
φάση αποτελεί την έναρξη της ρωγμής σε σημείο όπου υπάρχει μεγάλη
συγκέντρωση τάσεων. Έπειτα λαμβάνει χώρα η διάδοση της ρωγμής, η οποία
μεγαλώνει με αυξανόμενο ρυθμό σε κάθε κύκλο φόρτισης. Τέλος επέρχεται η
τελική αστοχία του υλικού που εμφανίζεται ραγδαία μετά από ένα κρίσιμο
μέγεθος της ρωγμής. Στις περισσότερες περιπτώσεις η έναρξη της ρωγμής
εμφανίζεται στην επιφάνεια εξαρτημάτων. Ο υπολογισμός της διάρκειας ζωής
σε κόπωση υπολογίζεται σε αριθμούς κύκλων με τον εξής τρόπο :

\begin{equation}
\begin{align}
N_{failure} = N_{initial} + N_{propagated}, \\
\end{align}
\end{equation}

N_{initial} = Αριθμός κύκλων μεχρι την έναρξη της ρωγμής \n
N_{propagated} = Αριθμός κύκλων για την διάδοση της ρωγμής \n
N_{failure} = Διάρκεια ζωής σε κόπωση \n

Παραδείγματα θέσεων σε κατασκευές που ευννοούν την δημιουργία ρωγμών
είναι οι επιφανειακές ακμές, οι νηματοειδές διαμορφώσεις, οι μικρές
κοιλότητες κ.α.. Σε πολυκρυσταλλικά μέταλλα η διάδοση των ρωγμών
εξελίσεται σε 2 στάδια. Το πρώτο στάδιο περιλαμβάνει αργό ρυθμό διάνοιξης,
διεύθυνση κατά μήκος των κρυσταλλογραφικών επιπέδων υψηλής διατμητικής
τασης καθώς και επιφάνεια χωρίς ιδιαίτερα χαρακτηριστικά που αναφέρεται
ως *επίπεδη επιφάνεια κόπωσης*. Το δεύτερο στάδιο διέπεται από ραγδαία αύξηση
του ρυθμού επέκτασης και αλλαγή της διεύθυνσης διάδοσης με φορά σχεδόν
κάθετη από εκείνη της εφαρμοζόμενης εφελκυστικής τάσης.

Η επιφάνεια θραύσης εμφανίζει δύο κατηγορίες ή τύπους ιχνών, δηλαδή ο
σχηματισμός των μοτίβων που διαγράφονται στην διατομή του δοκιμίου. Οι
κυματοειδής πτυχώσεις ή οστρακοειδείς ραβδώσεις και οι μικρο-ραβδώσεις.
Συμπεράσματα που μπορούν να εκλεγούν μελετόντας την επιφάνεια θραύσης
είναι η θέση της αιχμής σε κάποιο σημείο στον χρόνο καθώς και η φορά
περιστροφής όπως θα δούμε σε σχετική εικόνα παρακάτω. Επίσης έχουν
συχνά κυκλικό ή ημικυκλικό σχήμα και εμφανίζονται σαν αυλακώσεις από το
σημείο έναρξης της ρωγμής και εκτείνονται εγκάρσια της διατομής.

#+CAPTION: Μικροραβδώσεις στην διατομή δοκιμίου ελέγχου κόπωσης
[[file:./fatigue_wavy.jpg]]

#+CAPTION: Κυματοειδής πτυχώσεις με εμφανή την διεύθυνση περιστροφής (Direction of rotation)
[[file:./fatigue_directional.jpg]]
** Ανάλυση επιμέρους σημείων συγκέντρωσης τάσεων γερανογέγυρας
Μετά από έρευνα στο διαδίκτυο, διαπιστώθηκε πως τα σημαντικότερα σημεία
συγκέντρωσης τάσεων στις γερανογέφυρες αποτελούν τα σημεία στήριξης των
γερανοδοκών με τα υποστηλώματα, το συρματόσχοινο του βαρούλκου, οι
γερανοδοκοί που υφίστανται και αυτοί κόπωση λόγω ταλαντώσεων και άλλων
δυναμικών φορτίων καθώς επίσης και το σύνολο της κατασκευής λόγω ταλαντώσεων
του κινητήρα ανύψωσης. Παρακάτω θα αναλυθούν τα επιμέρους κρίσιμα σημεία
της εγκατάστασης με σκοπό την αναφορά των βασικότερων λόγων εμφάνισης του
εν' λόγω φαινομένου.
*** Σημεία στήριξης
Τα σημεία στήριξης της κατασκευής στον χώρο τοποθέτησης αποτελεί, αν όχι
το σημαντικότερο, από τα πιο σημαντικά μέρη μιας γερανογέγυρας σε
βιομηχανικά κτίρια για ευνόητους λόγους. Πιο συγκεκριμένα στις
περισσότερες περιπτώσεις τοποθέτησης γερανογέγυρας, υπάρχει ανάγκη για
σχεδιασμό στηριγμάτων που θα διαφέρουν γεωμετρικά. Έτσι γίνεται αντιληπτό
πως ο υπολογισμός σε αντοχή της κατασκευής γίνεται αρκετά περίπλοκος. Σε
σχετική δημοσίευση με τίτλο "Fatigue failure analysis of steel crane
beams with variable-section supports" ερευνούν το ανωτέρω ζήτημα σε
εργοστάσια περιοχών της Κίνας όπως οι Wuhan, Shanghai και Jiangxi. Πιο
συγκεκριμένα, στην εισαγωγή τους αναφέρουν πως σε μεταλλουργικά εργοστάσια
το πρόβλημα της καταστροφής των υποστηριγμάτων από κόπωση μπορεί να αποβεί
μοιραίο. Οι ερευνητές, χρησιμοποιώντας αναφορές από ατυχήματα
καταστρεπτικής μορφής, συνέταξαν μία προσεγγιστική μέθοδο για την
εκτίμηση της αντοχής σε κόπωση των κολλήσεων υποστήριξης (fulcrum welds)
και μεταξύ των πλευρικών περιοχών (intercostal welds). Επίσης εκτέλεσαν
εργαστηριακά πειράματα ελέγχου στατικής επάρκειας σε χαλύβδινους δοκούς
χωρίς ρωγμές και πειράματα αντοχής σε κόπωση σε δοκούς που είχαν υποστεί ρωγμές.

Συνεχίζουν διαπιστώνοντας ότι στην τρέχουσα βιβλιογραφία έχει καθιεροθεί
το βασικό επιστημονικό υπόβαθρο στην κατανόηση και ανάλυση των μηχανισμών
κόπωσης οσον αφορά τις συγκολλήσεις σε ανάλογες κατασκευές για το άνω
τμήμα του υποστηρίγματος. Αντίθετα λίγες έρευνες εξετάζουν επαρκώς το
την σχεδιαστική διαφορά που έχει ως αποτέλεσμα την άνιση κατανομή των
φορτίσεων σε κάθε περιοχή στήριξης. Στις παρακάτω εικόνες παραθέτονται οι
διαφορετικοί τύποι υποστηλωμάτων που εξετάστηκαν από τους ίδιους με σκοπό
τον καθορισμό της επίδρασης των πολλαπλών στηριγμάτων στην συνολική ζωή σε κόπωση της κατασκευής.
[[file:./supports-1.png]]
[[file:./supports-2.png]]
[[file:./supports-3.png]]

Το σχήμα 1α παρουσιάζει ένα τραπεζοειδές υποστήλωμα μεταβατικού τύπου που
συνδέει δοκούς υψίκορμης διατομής διαφορετικού ύψους. Σε γενικές
περιπτώσεις η κλίση της ενδιάμεσης πλάκας είναι από 1/3 ώς 1/4 και η
κόλληση είναι αμφίπλευρη και διεισδυτική. Το σχήμα 1β δείχνει παρόμοια
περίπτωση μόνο που εδώ η μεταβολή στο ύψος των συνδεόμενων δοκών γίνεται
από τον ψηλότερο στο χαμηλότερο.
Τα σχήματα 1γ και 1δ παρουσιάζουν υποστηρίγματα με ορθογωνική περιοχή
σύνδεσης που όμως βασική διαφορά τους αποτελεί ο τρόπος τοποθέτησης της
πλάκας που ενώνει την κάτω φλάντζα (bottom flange) με την πλάκα
διασύνδεσης της δοκού χαμηλού ύψους (Plug-in plate). Όπως μπορεί να
παρατηρήσει κανείς στο σχήμα 1δ η πλάκα τελικού κλεισίματος (end-Plate),
τοποθετείται με κλίση κάποιας γωνίας (c). Η γωνία αυτή συνήθως είναι \(60^{\circ}\)
και συγκολλιούνται με την τυπική διαδικασία σε περιπτώσεις κάθετων
επιφανειών γνωστή και ως fillet welding. Τα κρίσιμα σημεία αστοχείας λόγω
κόπωσης φαίνονται στην δεξιά πλευρά από την κάθε περίπτωση ξεχωριστά.

Μετέπειτα παρουσιάζεται στο σχήμα 1ε  μια περίπτωση με τοξωτό υποστήλωμα
για την σύνδεση ανόμοιων δοκών κατά το ύψος. Η κόλληση που
χρησιμοποιείται σε τέτοιες περιπτώσεις είναι σε γενικές γραμμές
αμφίπλευρη και διεισδυτική, ενώ η καμπύλη της τοξωτής πλάκας διασύνδεσης
γίνεται με θερμή κάμψη. Το κρίσιμο σημείο εδώ θεωρείται εκείνο της
συγκόλλησης του κυκλικού τεμαχίου με το νεύρο του υποστυλώματος.

Στην συνέχεια απεικονίζεται η πρόταση της μετατροπής του ύψους με την
χρήση ενδιάμεσου σταδίου σαν "σκάλα". Η κόλληση που χρησιμοποιείται είναι
η ίδια με τα σχήματα 1α, 1β και 1ε και αποτελεί και το κρίσιμο σημείο
για εμφάνιση ρωγμών κόπωσης. Επιπρόσθετα ο συγκεκριμένος τύπος έχει υψηλό
βαθμό αστοχίας λόγω ρωγμών στο εν' λόγω σημείο. Τέλος η τελευταία επιλογή
που εξετάστηκε από τους ερευνητές είναι και αυτή βαθμωτή (stepped) και
δυσμενέστερο σημείο εμφάνισης ρωγμών αποτελεί και εδώ η περιοχή
συγκόλλησης μεταξύ του νεύρου (rib) και της επίπεδης πλάκας (column
roof).

Τελικά καταλήγουν στο συμπέρασμα πως οι δύο κυριότερες αιτίες αστοχίας
λόγω κόπωσης σε υποστηλώματα μετάβασης ύψους δοκών είναι η πληθώρα
διαφορετικών τύπων και η αδυναμία των διαγραμμάτων τάσης-κύκλων ζωής S-N
να παράγουν αξιόπιστα αποτελέσματα, καθώς και η μέθοδος εκλογής της τιμής
αντοχής σε κόπωση για δοκούς από χάλυβα είναι μη συμβατή με τις
απαιτήσεις του προβλήματος που εξέτασαν. Συνεχίζουν αναφέροντας πως η
καταστρεπτική μηχανική μέθοδος (fracture mechanics method), έχει την
δυνατότητα εξαγωγής αξιόπιστων διαγραμμάτων S-N για τα υποστηλώματα
διαφορετικού ύψους. Επισημαίνουν πως σχετική τυποποίηση για την
δημιουργία αρχικής ρωγμής καθώς και την διάδοση ρωγμών από την επιφάνεια
της κόλλησης προς το εσωτερικό της δοκού αποτελεί ο κανονισμός
BS7910:2013. Επιπρόσθετα ο κανονισμός , εμπεριέχει τους τρόπους διάδοσης
των ρωγμών στο υλικό της κόλλησης. Τονίζουν πως στην Κίνα η κατασκευή
τέτοιων υποστηλωμάτων είναι ελλιπής και πως η μέση τιμή του παράγοντα
αξιοπιστίας είναι μόνο 0.88, που φανερώνει την αναπόφευκτη συχνή αστοχία
λόγω κόπωσης αντίστοιχων τμημάτων. Κλείνουν τονίζοντας την αναγκαιότητα
αύξησης της αξιοπιστίας λόγω άμεσης σχέσης με την υγεία των εργαζομένων
και την αποφυγή ατυχημάτων.
*** Δοκοί στήριξης πλαγιοφορέων
Όπως αναφέρεται σε σχετική δημοσίευση τα υποστηλώματα και σημεία στήριξης
κατασκευάζονται σύμφωνα με το πρότυπο ΕΝ 1993 για περισσότερες από τριάντα
χώρες μέλη της επιτροπής CEN (European Committee for Standardization). Οι Mathias Euler και Colin Taylor σε άρθρο τους στο περιοδικό Ελσεβιερ με
τίτλο "Fatigue action on crane runway beams" εξετάζουν ακριβώς αυτό το
ζήτημα. Λόγω των διαμήκεις και εγκάρσιων κινήσεων καθώς και της ανύψωσης
υποβάλλουν την εγκατάσταση σε κόπωση από κυκλικές και περιοδικές τάσεις
που δημιουργούνται.
Έπειτα αναφέρεται η διαφοροποίηση των τυποποιήσεων ΕΝ 13001-1 και ΕΝ
1991-3, όπου στην πρώτη για την κατηγορία S ο υπολογισμός φορτίου ανά
τροχό πραγματοποιείται από το ιστορικό φόρτισης σε συγκεκριμένη θέση,
ενώ στο δεύτερο πρότυπο ο υπολογισμός γίνεται ανεξάρτητα από την θέση
των τροχών. Στην συνέχεια γίνεται λόγος για την σταθερά εξίσωσης
κινδύνου \(\lambda_{i}\) (damage equivalent factor) όπου χρησιμοποιείται για τον
συνυπολογισμό της κόπωσης που παράγει η δύναμη αντίδρασης \(Q_{r,i}\) στο
σημείο επαφής του τροχού με τη γερανοδοκό. Έτσι υπάρχει η δυνατότητα
αντικατάστασης του φορτίου του κάθε τροχού με ένα σταθερό φάσμα
υπολογισμένο σε \(2 * 10^{6}\) κύκλους φόρτισης ως εξής :
\[Q_{e,i} = \lambda_{i} Q_{r,i,max}\],
όπου \(Q_{r,i,max}\) είναι η μέγιστη τιμή της μεταβαλλόμενης φόρτισης \(Q_{r,i}\).

#+CAPTION: Φορτίο αντίδρασης στο σημείο επαφής του τροχού \(Q_{r,i}\).
[[file:./reaction-Q-wheels.png]]

Αναφέρονται στο γεγονός ότι η ισχύουσα κατηγοριοποίηση με βάση την
σταθερά \(\lambda_{i}\) και την χρήση των S-class, αν και χρησιμοποιείται ευρέως
στην πράξη δεν λαμβάνει υπόψη ασυνεχή φορτία όπως εκείνο που
αναφέρθηκε νωρίτερα. Στην πορεία προτείνουν μια αριθμητική μέθοδο
για να συμπεριληφθούν και αυτά τα φορτία για τον υπολογισμό αντοχής
σε κόπωση. Επιπρόσθετα αναφέρουν την επιλογή του θεωρητικού μοντέλου
που δεν συμπεριλαμβάνει το ίδιο βάρος της κατασκευής και ως εργασία
σηκώνει το επιθυμητό βάρος στην μια άκρη της κατασκευής μεταφέροντας
το στο άλλο άκρο. Το βαρούλκο παραμένει σταθερό και έτσι οι δυνάμεις
στους τροχούς θεωρούνται παράλληλες με εκείνη του βάρους που ανυψώνεται.
Τέλος προτείνουν την ένταξη του ίδιου βάρους και της θέσης του βαρούλκου
όπως επίσης και τον συνυπολογισμό τους στην διαδικασία κατηγοριοποίησης
των τροχήλατων γερανών. Η πρόταση που καταθέτουν οι δύο συγγραφείς,
συνάδει με την τρέχουσα οδηγία ΕΝ 15011 για την κατασκευή γερανών.

Στην παρούσα εργασία θα αγνοηθεί το ίδιο βάρος της κατασκευής για
λόγους απλοποίησης στο πλαίσιο του μαθήματος. Όσον αφορά το σημείο
του βαρούλκου η ομάδα μας επέλεξε την δυσμενέστερη θέση, πού θεωρήθηκε
το μέσο της κάθε απόστασης λόγω της ιδιότητας του σημείου να βρίσκεται
σε ίση απόσταση από όλα τα ακραία σημεία.
*** Συρματόσχοινο
Σημαντικό τμήμα της κατασκευής αποτελεί το σύστημα ανύψωσης και εδώ πιο
συγκεκριμένα θα αναφερθούμε στην αστοχία που εμφανίζει το συρματόσχοινο
του αναβατορίου. Λόγω της ευρείας χρήσης τους έχει ερευνηθεί η
συμπεριφορά αλλά και ο σχεδιασμός τους, ώστε να επιτευχθεί η μέγιστη
δυνατή αντοχή σε κόπωση αλλά και στατική φόρτιση. Έτσι συνήθως
αποτελούνται από κάποιο "πυρήνα" (core) με ιδιότητες όπως μεγάλη
πλαστικότητα, υψηλό όριο διαρροής σε εφελκυσμό και την ικανότητα να
παραλαμβάνουν μεγάλα αξονικά φορτία. Επιπρόσθετα τα χαλύβδινα
συρματόσχοινα συνδιάζουν τα παραπάνω στοιχεία της υψηλής αντίστασης σε
αξονική φόρτιση και δυνατότητα κάμψης. Σε σχετική δημοσίευση με τίτλο
"Failure analysis of steel wire rope used in overhead crane system" σε
έρευνα που διεξήχθει στο Πανεπιστήμιο του Μεξικό έδειξαν πως σε τυπικές
καταστάσεις λειτουργείας το συρματοσχοινο υπέστη καταστροφική αστοχία
λόγω κόπωσης σε χρόνο 2 φορές μικρότερο από τον εκτιμόμενο χρόνο ζωής από
τον κατασκευαστή. Σημειώνουν πως δεν παρατήρησαν στοιχεία που να
υποδικνείουν την επερχόμενη αστοχία κατα την διεξαγωγή του πειράματος και
ο συνολικός χρόνος ήταν πενηντατρείς (53) ημέρες. Ο προτεινόμενος χρόνος
προληπτικής συντήρησης ανερχόταν σε εκατό (100) ημέρες.

Το συρματοσχοινο που χρησιμοποιήθηκε από τους ερευνητές αποτελούνταν από
19 εξωτερικά "πλεγμένα" σύρματα που το κάθε ένα αποτελείται από 7 συρματα
με την ίδια διάμετρο. Παρακάτω στην εικόνα φαίνεται η χημική σύσταση του
χαλύβδινου συρματόσχοινου αναλυτικά.
[[file:./chem-comp-rope.png]]

Ο τρόπος που χωρίστηκαν τα τμήματα της κατεστραμμένης περιοχής του
σχοινίου ήταν σε πλευρά G και R. Όπως επισημαίνουν οι αλλοιώσεις
παρατηρήθηκαν τόσο την εξωτερική πλευρά των "πλεγμένων" συρμάτων όσο και
στον συμπαγή πυρήνα του καλωδίου. Επίσης η πλαστική παραμόρφωση προκαλεί
τοπική σκλήρυνση του υλικού με αποτέλεσμα την ευνοϊκή κατάσταση
σχηματισμού ρωγμών και επιτάχυνση της αστοχίας από κόπωση. Το αποτέλεσμα
της τοπικής παραμόρφωσης δρα και ως σημείο συγκέντρωσης τάσεων λόγω
ασυνέχειας του υλικού αλλά και διαφορετικής σκληρότητας κατα μήκος του
καλωδίου.

Παρατηρήθηκε πως στις περισσότερες περιπτώσεις που αναλύθηκαν η ρηγμάτωση
έχει εύθραυστο χαρακτήρα χωρίς τον σχηματισμό λαιμού. Αντίθετα η
περίπτωση των όλκιμων καταγμάτων συνδέεται με την συγκέντρωση τάσεων στο
συγκεκριμένο σημείο και συνήθως προκυπτεί από κυκλικές φορτίσεις. Στην
παρακάτω εικόνα φαίνεται η περίπτωση του όλκιμου κατάγματος με εμφανή την
δημιουργία λαιμού πριν την θραύση.
[[file:./microstructure-duct.png]]

Κατατάσουν έπειτα τις αιτίες πρόκλησης των αστοχιών που παρατηρήθηκαν και
παραθέτουν τις κρισιμότερες από αυτές. Αναφορά γίνεται στην σημαντική
επίδραση της πίεσης επαφής που δέχεται το συρματόσχοινο στο σημείο επαφής
με το βαρούλκο, όπου επιταχύνει την κόπωση που συνδέεται με την
παραμόρφωση φθοράς (wear-deformation). Αντιθέτως οι μηχανισμοί φθοράς
συνδέονται άμεσα με την επιλογή των χαρακτηριστικών σύμφωνα με την
απαιτούμενη εργασία, της διαδικασίας συντήρησης και τον βαθμό
επιθεώρησης. Κλείνουν επισημαίνοντας πως ο σχηματισμός λαιμού σε μέρος
των εξωτερικών συρμάτων δείχνει πως η αρχή της καταστροφής επέρχεται στα
πιο καταπονημένα μέρη του συρματόσχοινου και στην συνέχεια αστοχεί λόγω
παραμόρφωσης.
*** Λόγω ταλαντώσεων του κινητήρα ανύψωσης
